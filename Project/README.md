# CompressAI × uvg266 (VVC): Καμπύλες Ρυθμού-Παραμόρφωσης και “Video for Machines”

## Σκοπός

## Να παραχθεί μια αναπαραγώγιμη μελέτη συμπίεσης βασισμένη σε CompressAI (προεκπαιδευμένα μοντέλα) με καμπύλες Ρυθμού-Παραμόρφωσης (RD) για εικόνα. Προαιρετικά, να επεκταθεί η μελέτη σε Video for Machines (ακρίβεια ως συνάρτηση του ρυθμού). Για βίντεο, όταν απαιτείται σύγκριση με κλασικό πρότυπο, χρησιμοποιείται ο κωδικοποιητής uvg266 (VVC).

### Υποχρεωτικό σκέλος (αφορά όλους)
Τι ακριβώς θα κάνετε
1.	Επιλογή δεδομένων (εικόνα): χρησιμοποιήστε το Kodak (24 εικόνες) ή/και υποσύνολο του DIV2K (20–50 εικόνες). Ορίστε ενιαία πολιτική μεγέθους/κοπής (σταθερή κλιμάκωση ή centercrop).
2.	Μοντέλα CompressAI: επιλέξτε 3–4 προεκπαιδευμένα μοντέλα (ενδεικτικά: bmshj2018, mbt2018, cheng2020-attn). Για κάθε μοντέλο, ορίστε 5–7 επίπεδα ποιότητας (σταθερό ladder).
3.	Μετρικές & εξαγωγές: υπολογίστε bpp, PSNR, MS-SSIM ανά εικόνα και επίπεδο ποιότητας. Αποθηκεύστε CSV με επικεφαλίδες: img, model, level, bpp, psnr, ms_ssim, enc_time, dec_time, mem.
4.	Διαγράμματα RD: παράγετε bpp–PSNR και bpp–MS-SSIM καμπύλες για όλα τα μοντέλα και ερμηνεύστε τα αποτελέσματα (πού υπερέχει κάθε μοντέλο και γιατί).
5.	Αναφορά & παρουσίαση: παραδώστε Αναφορά 8–10 σελίδων (μορφή σχολής), Παρουσίαση 8–10’ και mini‑demo 3–5’ (screencast: εκτέλεση script → δημιουργία ενός plot).
### Πρωτόκολλο (τηρείται απαρέγκλιτα)
- Ladder ποιότητας 5–7 σημείων κοινό για όλα τα μοντέλα.
- Ίδια σύνολα εικόνων και ίδιο preprocessing για όλες τις μεθόδους.
- Κλείδωμα εκδόσεων/περιβάλλοντος και σαφής αναφορά τους στην Αναφορά.
- Ablation ≥1: μικρή εναλλακτική ρύθμιση/μοντέλο με σχολιασμό των διαφορών.
### Παραδοτέα (υποχρεωτικά)
Η εργασία είναι ομαδική, με ομάδες μέχρι τεσσάρων ατόμων. Κάθε ομάδα θα πρέπει να ανεβάσει στο eclass ένα zip με τα ακόλουθα:
- Αναφορά (PDF).
- Κώδικας με README και μία εντολή εκτέλεσης (π.χ. bash run.sh ή make run).
- CSV & plots σε φακέλους results/ και plots/.
- Mini‑demo (βίντεο 3–5’ ή ζωντανή επίδειξη) της ροής για 1–2 σημεία ποιότητας.
### Απαράβατοι κανόνες (gate): αν λείπει mini‑demo, μία‑εντολή εκτέλεσης ή CSV/plots, η εργασία βαθμολογείται ≤ 5/10 ανεξαρτήτως ποιότητας.
### Βαθμολόγηση (υποχρεωτικού)
- Στόχοι & σχεδιασμός — 15%
- Μεθοδολογία & πρωτόκολλο — 25%
- Υλοποίηση & αναπαραγωγιμότητα — 25%
- Ανάλυση & κριτική — 25%
- Παρουσίαση & γραφή — 10%

## BONUS (ξεχωριστό προαιρετικό σκέλος)
Το BONUS αξιολογείται μόνο εφόσον έχει ολοκληρωθεί επιτυχώς το υποχρεωτικό σκέλος. Συνολικά μπορείτε να λάβετε έως +10 βαθμούς (χωρίς να υπερβαίνετε το 10/10).
### BONUS‑1 — Video for Machines (έως +10%)
- Δεδομένα: 2–3 ακολουθίες από UVG (~100 καρέ).
- Σύγκριση: CompressAI σε 5–7 επίπεδα ποιότητας. Video baseline: uvg266 (VVC) σε αντίστοιχα επίπεδα (QP/προρύθμιση).
- Μετρική: ακρίβεια ανίχνευσης αντικειμένων (π.χ. mAP) ως συνάρτηση του ρυθμού (accuracy‑vs‑rate).
- Παραδοτέα: διαγράμματα accuracy‑vs‑rate και CSV με επικεφαλίδες: seq, method, level(QP/quality), bitrate, psnr/ssim?, mAP, enc_time, dec_time.
### BONUS‑2 — Πολυπλοκότητα & πόροι (έως +6%)
- Μετρήσεις χρόνων κωδικοποίησης/αποκωδικοποίησης και μνήμης/VRAM για 2–3 μοντέλα/επίπεδα.
- Για βίντεο, χρησιμοποιήστε uvg266 ως σημείο αναφοράς. Παραδώστε διάγραμμα ρυθμού‑χρόνου και πίνακα πόρων.
### BONUS‑3 — VMAF για βίντεο (έως +4%)
- Υπολογισμός VMAF για 2–3 σημεία ποιότητας και σχολιασμός συσχέτισης με PSNR/SSIM.

Μπορείτε να συνδυάσετε BONUS‑2/‑3/ με το BONUS‑1. Το συνολικό άθροισμα bonus μπορείς να φτάσει έως και +20%.

### Δεδομένα
- Εικόνα: Kodak (24 εικόνες): https://r0k.us/graphics/kodak/
- Εικόνα: DIV2K (επίσημη σελίδα): https://data.vision.ee.ethz.ch/cvl/DIV2K/
- Βίντεο: UVG 4K (CC BY‑NC): https://ultravideo.fi/dataset.html
#### Τηρείτε αυστηρά τις άδειες χρήσης και αναφέρετε ρητά τις πηγές.
### Εργαλεία
- CompressAI (βιβλιοθήκη & προεκπαιδευμένα): επίσημο αποθετήριο/οδηγίες.
- CompressAI‑Vision (για BONUS‑1).
- uvg266 (VVC) ως video baseline (για BONUS).
- (Προαιρετικά) VMAF μέσω FFmpeg/libvmaf (για BONUS‑3).
### Οδηγίες υλοποίησης (λίστα ελέγχου)
- README με μία εντολή εκτέλεσης που τρέχει τουλάχιστον το υποχρεωτικό πείραμα (π.χ. 2 σημεία ποιότητας και 1 plot).
- Δομή φακέλων: data/, scripts/, results/, plots/.
- Ονοματοδοσία εξόδων (π.χ. results/image_rd_kodak.csv).
- Ablation ≥1 με σύντομο σχολιασμό.
- Mini‑demo που δείχνει εκτέλεση script → παραγωγή διαγράμματος.
